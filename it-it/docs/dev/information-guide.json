{
  "filename": "information-guide.md",
  "__html": "<h1>Guida alla raccolta dati</h1>\n<p>Le informazioni raccolte sulla nostra piattaforma includono le categorie descritte di seguito, che rappresentano anche i corrispondenti gruppi di raccolta informazioni cui è possibile unirsi.</p>\n<p>Al fine di coordinare il lavoro dei volontari che hanno espresso interesse verso il progetto e garantire una certa coerenza procedurale, i permessi di editing delle diverse sezioni del progetto non vengono rilasciati automaticamente. Si prega di riempire la scheda di partecipazione <a href=\"https://shimo.im/forms/YVJkGrGCWwQPTpqY/fill\">qui</a>, in questo modo vi invieremo un collegamento di invito per l'inserimento di informazioni in un documento specifico.</p>\n<p>Coloro che sono interessati ad entrare nel team di raccolta informazioni sono invitati a:</p>\n<ol>\n<li>\n<p>Scansionare il seguente QR Code con WeChat:\n<img src=\"/images/docs/QRCode.jpeg\" alt=\"QRCode\"></p>\n</li>\n<li>\n<p>Registrare un proprio account su <a href=\"http://Shimo.im\">Shimo.im</a>, piattaforma di editing e condivisione documenti.  Al momento della compilazione della scheda di partecipazione al progetto, si prega di assicurarsi che l'indirizzo email inserito coincida con quello utilizzato per la registrazione dell'account <a href=\"http://Shimo.im\">Shimo.im</a>. A tale indirizzo email verrà successivamente inviato l'invito a collaborare con noi nell'attività di raccolta informazioni. Nella scheda di partecipazione, si prega di selezionare la categoria a cui si desidera contribuire, scelta tra: ospedali e strutture sanitarie, strutture alberghiere e ristorazione, servizi logistici, supporto medico gratuito, donazioni, stabilimenti produttivi. È possibile selezionare una o più categorie: nel caso in cui in una certa categoria risultino assegnate troppe persone rispetto alle altre, i volontari verranno riassegnati alle categorie con più necessità.</p>\n</li>\n<li>\n<p>Si prega di condurre l'inserimento informazioni in maniera responsabile nei confronti della situazione epidemica, <strong>garantendo la validità delle informazioni stesse</strong>. Riguardo le informazioni relative ad ospedali e strutture sanitarie, strutture alberghiere e ristorazione, servizi logistici, donazioni e contributi, ecc., <strong>si prega di riportare chiaramente i riferimenti ufficiali ed il collegamento alla pagina web</strong>. Contestualmente alla dichiarazione di informazioni relativa alla vendita di prodotti, <strong>si prega di inserire le appropriate certificazioni di qualifica, come i permessi relativi alla conduzione dell'attività, le informazioni industriali e commerciali, ecc.</strong>; al fine di garantire l'affidabilità del fornitore, è inoltre necessario ottenere la licenza di vendita.</p>\n</li>\n<li>\n<p>Prima di inserire qualsiasi informazione, si prega di verificare personalmente la loro origine e validità; informazioni prive di riferimenti ufficiali e/o non verificate NON possono essere inserite.</p>\n</li>\n</ol>\n<p>La piattaforma di Wuhan2020 utilizza <a href=\"http://Shimo.im\">Shimo.im</a>, un servizio online di editing e condivisione documenti, per la raccolta delle informazioni ed utilizza degli script temporizzati per la sincronizzazione dei dati con il repository corrispondente per mezzo di <code>pull request</code> (<code>pr</code>), perciò <strong>NON modificare mai direttamente i documenti all'interno del repository.</strong></p>\n<h3>Ospedali e strutture sanitarie:</h3>\n<p>Si prega di fare riferimento a <a href=\"https://shimo.im/sheets/k399pHyt6HKvW6xR/MODOC/\">questo documento shimo</a></p>\n<h3>Strutture alberghiere e di ristorazione:</h3>\n<p>Si prega di fare riferimento a <a href=\"https://shimo.im/sheets/Hd9C3QytrJK3RWxG/z1rye/\">questo documento shimo</a></p>\n<h3>Servizi logistici:</h3>\n<p>Si prega di fare riferimento a <a href=\"https://shimo.im/sheets/RTHXp3ghtKXY3GcC/MODOC/\">questo documento shimo</a></p>\n<h3>Attività produttive:</h3>\n<p>Si prega di fare riferimento a <a href=\"https://shimo.im/sheets/pchvJ6ddyRHHdXtv/MODOC/\">questo documento shimo</a></p>\n<h3>Donazioni e contributi economici:</h3>\n<p>Si prega di fare riferimento a <a href=\"https://shimo.im/sheets/W3gxW6cwkYTDY6DD/\">questo documento shimo</a></p>\n<h3>Supporto medico gratuito:</h3>\n<p>Si prega di fare riferimento a <a href=\"https://shimo.im/sheets/JgXjYCJJTRQxJ3GP/MODOC/\">questo documento shimo</a></p>\n<hr>\n<p>Traduttore: Stefano Ciulli (@sciulli).</p>\n",
  "link": "/it-it/docs/dev/information-guide.html",
  "meta": {}
}